# Εισαγωγή

 
## Scope

 Η εφαρμογή που θα αναπτυχθεί ονομάζεται Eyepick και είναι μια εφαρμογή η οποία επιτρέπει στους χρήστες να ανεβάσουν, αποθηκεύσουν, κοινοποιήσουν, αναζητήσουν και να αναπαράγουν βίντεο τα οποία ορίζονται σε διάφορες κατηγορίες και υποκατηγορίες. Το σημαντικό στοιχείο αυτής της εφαρμογής είναι ότι  προτείνονται στο χρήστη κάθε φορά που συνδέεται στην εφαρμογή βίντεο που υπάρχουν στο σύστημα, σχετικα με τα ενδιαφέροντά του. Αυτό επιτυγχάνεται με τον ορισμό κατηγοριών και υποκατηγοριών βίντεο που ενδιαφέρουν κάθε χρήστη , από τον ίδιο το χρήστη. Επίσης μέσω της εφαρμογής Eyepick ο χρήστης μπορεί εύκολα να αναζητήσει βίντεο που υπάρχουν στο σύστημα και ανήκουν σε συγκεκριμένες κατηγορίες και υποκατηγορίες και έτσι να βρεί βίντεο σχετικά με το θέμα που τον ενδιαφέρει εκείνη τη στιγμή. Τέλος ο κάθε χρήστης έχει τη δυνατότητα να ανεβάσει ένα βίντεο και να το συνδέσει με  κατηγορίες και υποκατηγορίες έτσι ώστε να μπορέσουν να το παρακολουθήσουν άλλοι χρήστες που τους ενδιαφέρει το θέμα του βίντεο.

## Λεξιλόγιο

**Eye**

Μια ενέργεια η οποία δηλώνει πως ο χρήστης επιθυμεί να ψηφίσει θετικά ένα βίντεο.


**Login**

Η διαδικασία κατά την οποία ο χρήστης πιστοποιείται ώστε να αποκτήσει πλήρη πρόσβαση στις υπηρεσίες του συστήματος.


**Ενδιαφερόμενος χρήστης**

Εκείνος ο χρήστης ο οποίος ενδιαφέρεται να αποκτήσει πρόσβαση στις υπηρεσίες του συστήματος.

**Επισκέπτης χρήστης**

Αναφέρεται στον μη πιστοποιημένο χρήστη ο οποίος επιθυμεί να χρησιμοποιήσει τις υπηρεσίες του συστήματος.


**Ιδιωτική συλλογή**

Η συλλογή η οποία είναι ορατή αποκλειστικά και μόνο από τον χρήστη από τον οποίο έχει δημιουργηθεί.


**Κατηγορία (Cat)**

Ορίζει ευρύτερες ομάδες όπου περιέχονται βίντεο με κοινά χαρακτηριστικά.


**Κωδικός χρήστη (password)**

Μια μυστική λέξη η οποία ορίζεται από τον ενδιαφερόμενο χρήστη κατά την εγγραφή του και χρησιμοποιείται κάθε φορά που επιθυμεί να εισέλθει στο σύστημα ώστε να πιστοποιείται η ταυτότητά του. 



**Όνομα χρήστη (username)**

Μια λέξη η οποία ορίζεται από τον ενδιαφερόμενο χρήστη κατά την εγγραφή του ως το προσωπικό του όνομα και δεν χρησιμοποιείται από κανέναν άλλον χρήστη.



**Συλλογή (Pick)**

Ορίζει ομάδες ώστε ο χρήστης να οργανώσει τα βίντεο τα οποία τον ενδιαφέρουν με όποιον τρόπο επιθυμεί.



**Υπο-κατηγορία (Kitty)**

Ορίζει μικρότερες ομάδες όπου περιέχονται βίντεο με κοινά χαρακτηριστικά. Θα πρέπει να εντάσσονται σε κάποια κατηγορία (cat) η υπο-κατηγορία (kitty).


**Φίλος**

Ως φίλος ενός χρήστη ορίζεται οποιοσδήποτε άλλος χρήστης του συστήματος για τον οποίο ο συγκεκριμένος χρήστης έχει δηλώσει πως ενδιαφέρεται να παρακολουθεί την δραστηριότητά του και έχει προστεθεί στην λίστα των φίλων του.


**Χρήστης**

Αναφέρεται στον πιστοποιημένο χρήστη, σε εκείνον ο οποίος έχει συνδεθεί με επιτυχία στο σύστημα.




